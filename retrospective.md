 Для оцінювання поточної позиції було використано зовнішню бібліотеку Stockfish 10. Її функціонал дозволяє отримувати оцінку в пішковому еквіваленті та кращих хід в даному положенні на різній глибині, яка вимірюється в напівходах. 
Це дозволяє змінювати точність прорахунку, що є достатньо корисним для подальшої розробки, наприклад можна варіювати складність гри бота, якщо той буде використовувати саме рекомендації Stockfish. Також він вважається найсильнішим open source engine і використовується більшістю гросмейстерів шахової еліти, та такими популярними шаховими ресурсами як ChessBase, lichess.org, chess.com, chess24, через що вибір подібного ресурсу зупинився саме на ньому. 

 Stockfish було легко знайти та встановити з офіційного репозиторію на github.com (https://github.com/official-stockfish/Stockfish). У репозиторії є тека з тестами, а також доступно написана документація (https://gist.github.com/aliostad/f4470274f39d29b788c1b09519e67372), тому вдалося доволі швидко отримати перші результати від роботи із ним. Проте вже в стадії розробки з різних пристроїв виникла наступна проблема: версії Stockfish для Linux та Windows різні. Це було незручно, оскільки накладало певні обмеження в розробці, а також через це додаток не міг бути кросплатформним. Для більш зручної взаємодії довелось створити окремий клас Stockfish, тож можна вважати, що використання бібліотеки потребує створення надлишкового коду. 


Робота зі Stockfish дозволила нам вирішити одне з алгоритмічно найскладніших завдань, а саме точне оцінювання позиції. Завдяки гарній документації та наявності прикладів роботи не довелось звертатися до сторонніх джерел. 
Єдина проблема, яка виникла під час розробки - відсутність кросплатформної версії бібліотеки. Цю проблему в подальшому можна було б вирішити, написавши версію додатку, який працює на Windows і використовує відповідну версію Stockfish. 
